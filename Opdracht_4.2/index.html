<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="style.css" />
    <title>Document</title>
  </head>
  <body>
    <header>
      <h1 class="style">Meest bekend</h1>
    </header>
    <main>
      <p class="bold">
        is de reuzenpanda wel de meest bekende beer. De zwart-witte goedzak doet
        weinig anders dan de hele dag op bamboe kauwen. Dat mag misschien zo
        zijn, maar weet je wat de reuzenpanda allemaal in huis heeft om op zo’n
        menu te overleven? Met zijn zesde ‘vinger’ grijpt hij bamboescheuten
        stevig vast. Zijn extra large hoofd biedt ruimte aan sterke kauwspieren,
        want bamboe is taaie kost. Bovendien heeft de reuzenpanda een slokdarm
        met stevige binnenbekleding, gewapend tegen de scherpe kantjes van
        bamboebladeren.
      </p>
      <h2>Flinke jongens</h2>
      <p>
        Nog zo’n bekende beer is de Noord-Amerikaanse grizzly. De grizzly en ook
        de Kodiakbeer uit Alaska worden ‘bruine beren’ genoemd. De grizzly is
        een flinke jongen. Mannetjes worden ruim 2 meter lang en 400 kilo zwaar.
        Het dier ziet er gevaarlijk uit, maar behalve kleine prooien, vis en aas
        leeft de grizzly ook van bessen, plantenwortels en scheuten. Het is een
        alleseter, of omnivoor. Een beer met vergelijkbare maat als de grizzly,
        is de ijsbeer. Dit indrukwekkende dier leeft vooral van vlees, maar in
        de zomer eet hij ook bessen. Bij gaten in het ijs van het
        Noordpoolgebied, ligt de ijsbeer op de loer. Een zeehond of zeeleeuw die
        daar adem komt halen, moet dat vaak met de dood bekopen. De ijsbeer is
        uitstekend aangepast aan het overleven in de kou. Onder zijn dikke vacht
        zit een zwarte huid verstopt. Het zwart helpt om de warmte van
        zonneschijn op te nemen. Zijn winterjas en onderhuidse vetlaag houden
        het dier lekker warm. Als enige beer heeft de ijsbeer behaarde
        voetzolen. Je zult hem dus niet zien uitglijden op het ijs.
      </p>

      <h3>Bomenklimmers</h3>
      <p>
        Behalve de Maleise beer kraakt ook de lippenbeer de nesten van insecten
        met zijn klauwen. Met dichtgeknepen neusgaten steekt hij zijn smalle
        snuit naar binnen. Zo komen er geen kriebelbeestjes in zijn luchtwegen.
        Vervolgens steekt de lippenbeer zijn flexibele lippen uit (aha, vandaar
        zijn naam) en slobbert hij zijn kostje op. Bij gebrek aan snijtanden in
        de bovenkaak, heeft de lippenbeer een handige gleuf waardoor de insecten
        naar binnen glippen. Zowel de Maleise beer als lippenbeer zijn
        bomenklimmers. Ook de Zuid-Amerikaanse brilbeer doet daaraan mee. Deze
        beer maakt zelfs boomnesten om in te slapen.
      </p>
    </main>
  </body>
</html>
